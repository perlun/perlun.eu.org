---
layout: post
status: publish
published: true
title: Snopet, Redhawks... samt lite funderingar kring TV-kanaler och distribution
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 24
wordpress_url: http://per.halleluja.nu/?p=24
date: !binary |-
  MjAwOS0wMi0yOCAwMDoyNzowNCArMDIwMA==
date_gmt: !binary |-
  MjAwOS0wMi0yNyAyMjoyNzowNCArMDIwMA==
categories:
- Ishockey
- Malmö Redhawks
tags:
- Ishockey
- malmö redhawks
- hockeyallsvenskan
comments: []
---
<p>3-2 efter straffar till Leksand... Man kan nog förstå spelarnas frustration över "målet". Ja, det mål som allt kretsade kring i den avslutande straffdramatiken alltså. <a href="http://www.hockeyexpressen.se/Nyheter/1.1481899/boork-om-straffen-domaren-gjorde-ratt">Det här</a> målet alltså. Kollar man på bilden är man nog benägen att säga att det var ett korrekt beslut.</p>
<p>Men tänk er att vara i Redhawks kläder. Man vet att <strong>allt</strong> hänger nu på om man lyckas vinna den här matchen eller ej. Vinna eller försvinna. Liv eller död. En fruktansvärd rysare med andra ord. Leksingen skjuter, domaren viftar "inget mål" med händerna. Man kan pusta ut! Och vet att nu har man chans att avgöra.</p>

<p>Men så efter någon sekund ändrar han sig??? Det är klart att man reagerar. Man är ju helspänn, nerverna är på gränsen för vad de pallar med.</p>
<p>Jag kan förstå Calle (Söderberg), att han efter det inte kunde leverera, samtidigt som jag kan tycka att han är så rutinerad att han borde kunnat sätta straffen ändå. Men... han är ju trots allt bara en människa, det finns ingen hockeyspelare som sätter <span style="text-decoration: underline;">alla</span> sina straffar.</p>
<p>Malmö får alltså spela i hockeyallsvenskan i ett år till, och ser man det från den positiva sidan så är det ju faktiskt så att <strong>TV4 Sport</strong> är en billigare kanal än <strong>Canal+ Sport</strong>, så... på det sättet är det ju bra. :-) Vi får sannerligen hoppas att de grönvita "bandygubbarna" åker ner också, så får vi kanske en del intressanta derbyn också till nästa säsong.</p>
<p>Annars, angående TV4 Sport: är det inte ganska sorgligt att globaliseringen inte nått längre, på detta område? TV4 Sport är ett praktexempel på en kanal som <span style="text-decoration: underline;">enbart</span> går att få tag på inom Sverige. Lagligt, åtminstone, för det är ju fullt möjligt att ta emot signalerna även i Norge och Finland (där jag själv bor)... Det enda jag skulle behöva för att ta emot kanalen är ett programkort för Viasat, eftersom jag har en parabol och en NDS-kapabel digitalbox färdigt uppskruvat &amp; inkopplat. Fungerar utmärkt med <a href="http://sv.wikipedia.org/wiki/Frikanalspaketet">frikanalspaketet</a> och de kristna TV-kanalerna (<a href="http://www.god.tv">God Channel</a> och <a href="http://www.kanal10.se">Kanal 10</a>) i alla fall.</p>
<p>Men TV4 Sport (som finns i Viasats "sport"-paket och även i en del av Canal Digitals paket) får man inte beställa om man inte bor i Sverige.</p>
<p>Varför?</p>
<p>Tror de inte att det finns några som är intresserade av t.ex. hockeyallsvenskan utanför Sveriges gränser? Fånigt!</p>
<p>En annan grej som också är rätt löjlig är Viasats paketupplägg. Du kan inte <em>bara</em> beställa Viasats "sport"-paket (för t.ex. 100-150 kronor per månad, vilket jag tycker vore ett helt rimligt pris). Nej, du måste beställa sport + två övriga paket för minst 239:- i månaden.</p>
<p>Varför?</p>
<p>För att Viasat ska tjäna mer pengar förstås... men det är ändå fånigt.</p>
<p>Jag längtar tills "pay per view"-<strong>kanaler</strong> dyker upp, som antingen sänder via Internet eller (helst) via parabol men med krypteringen via bredbandet. Just sådana "combo"-lösningar ser jag fram emot mycket. Parabolen för att ta emot signalen (så slipper man belasta Internet med hundratals TV-kanaler), och bredbandet för att ta emot krypteringsnycklarna som används för att låsa upp signalen.</p>
<p>Men hursomhelst, även "pay per view"-kanaler som enbart sänder via Internet vore intressant. Säg att du t.ex. betalar 100-150 kronor per månad, och så får du se alla matcher antingen i en viss sport/serie (hockeyallsvenskan), eller alla matcher för ett helt lag. Det sistnämda <a href="http://www.csports.se">finns redan</a>, men bara för Elitserien.</p>
<p>Nåväl, låt oss hoppas att tekniken hinner utvecklas en aning inför hösten. :-) Godnatt!</p>
