---
layout: post
status: publish
published: true
title: Kom igen, Redhawks! :)
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 10
wordpress_url: http://per.halleluja.nu/?p=10
date: !binary |-
  MjAwOS0wMi0xMiAyMzo1ODozMSArMDIwMA==
date_gmt: !binary |-
  MjAwOS0wMi0xMiAyMTo1ODozMSArMDIwMA==
categories:
- Ishockey
tags:
- Ishockey
- malmö redhawks
- hockeyallsvenskan
comments: []
---
<p>Hade förmånen att få se Malmö Redhawks "spöa skiten ur" Nybro Vikings igår. Min snälle pappa hade spelat in matchen (hockeyallsvenskan sänds som bekant enbart på <a href="http://sv.wikipedia.org/wiki/TV4_Sport">TV4 Sport</a>, en kanal som inte går att lagligt ta emot i Finland... och dessutom kostar den pengar, trots att den är reklamfinansierad. Ungefär som <a href="http://www.tv3.se">TV3</a>) åt mig, och skickat den som en DVD.</p>

<p>Vilken stämning det var i hallen. Oj oj. Hyllie Arena, Malmö Arena, alltså den nya, det var där de spelade. Cirka 7000 åskådare, allra största delen MIF-supporters förstås. Det var ett rätt bra drag redan från början på publiken tycker jag.</p>
<p>Matchen som sådan började som den skulle, med ett inledningsmål från Redhawks, till publikens glädje. Men det var annars något som var lite anmärkningsvärt. Även när Nybro kvitterade till 1-1 fortsatte publiken att klappa i händerna och heja på sitt Malmö. Det tycker jag är en schysst och bra.</p>
<p>Malmö-fansen behövde inte bli besvikna, för 27 sekunder senare slänger en MIF-spelare in pucken lite på måfå mot mål, och på något sätt lyckas pucken trassla sig in. Märkligt, men tursamt för Malmö. Detta var efter ett moment där Nybro faktiskt kommit igång bra och dominerade spelet en aning. Men Malmö blir stärkta av sitt 2-1-mål och man lyckas även göra 3-1 i den andra perioden av matchen.</p>
<p>Sedan smäller det bara till. I den tredje perioden blev det lika mycket mål som under de bägge första perioderna tillsammans. Malmö gör inte mindre än <strong>fyra mål</strong> och det är inte utan att man kan tycka synd om Nybro-målvakten Henrik Tojkander. Det kändes som att han spelade rätt så dåligt i den här matchen, tyvärr för Nybros del men skönt för Malmö och inte minst för Malmös fans. Stämningen var verkligen på topp under slutet av matchen, vilket kan illustreras av Malmös 7-1-mål: Malmö hade en utvisning de sista minuterna av matchen, men när det är 22 sekunder kvar så gör man en kontring och Carl Söderberg skjuter i stolpen. Malmö får en tekning i Nybros zon. Malmö vinner tekningen och skjuter ganska direkt - ett skott som går rakt in mellan benen på Nybros stackars målvakt.</p>
<p>Ett sådant mål är nog betydligt lättare att göra när man har 7000 tokiga Malmö-supportrar i ryggen. :-)</p>
<p>Precis som i matchen mot Huddinge tidigare hördes ropen: "Inga pengar, bara hjärta". Underbart, måste jag säga. Jag ber till Gud att det ska räcka ända fram. (btw: Tyvärr pratade Boorken och den andra kommentatorn en del strunt under matchen om några löjliga "hockeygudar" och att Malmö hade gudarna med sig. Det finns bara en Gud, och Han har uppenbarat sig genom sin enfödde Son, Jesus Kristus. Punkt slut.)</p>
<p>I och med segern mot Nybro är man faktiskt uppe på playoffplats. Ett lag som för bara några veckor sedan var mer eller mindre uträknat...</p>
<p>Det ska bli mycket spännande att se vad Percys grabbar tar sig för nu under de kommande matcherna. Så här ser spelschemat ut fram tills grundserien slutar. (samtliga tider är i EET eftersom jag befinner mig i den tidszonen, dra bort en timme om du som läser detta befinner dig i Sverige)</p>
<ul>
<li>2009-02-13 20:15 IF Malmö Redhawks - AIK (<strong>Uppdatering</strong>: slutade 6-2)</li>
<li>2009-02-18 20:00 Nybro Vikings IF - IF Malmö Redhawks (<strong>Uppdatering</strong>: slutade 4-5, efter straffar)</li>
<li>2009-02-20 20:00 IF Malmö Redhawks - Almtuna IS (<strong>Uppdatering</strong>: slutade 3-2 till Malmö, efter straffar)</li>
<li>2009-02-22 17:00 IF Malmö Redhawks - IF Troja Ljungby (<strong>Uppdatering</strong>: slutade 6-1)</li>
<li>2009-02-27 20:00 Leksands IF - IF Malmö Redhawks</li>
</ul>
