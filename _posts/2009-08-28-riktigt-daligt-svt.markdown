---
layout: post
status: publish
published: true
title: Riktigt dåligt, SVT!
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 69
wordpress_url: http://per.halleluja.nu/?p=69
date: !binary |-
  MjAwOS0wOC0yOCAyMjo0Njo1NyArMDMwMA==
date_gmt: !binary |-
  MjAwOS0wOC0yOCAyMDo0Njo1NyArMDMwMA==
categories:
- Ishockey
- TV
- SVT
- Tre Kronor
tags: []
comments: []
---
<p>Hockeysäsongen är igång igen. Ja, faktiskt! Redan nästa vecka spelas <a href="http://sv.wikipedia.org/wiki/Czech_Hockey_Games_2009_%28september%29">Czech Hockey Games</a>. Det är tydligen tidigarelagt på grund av OS i Vancouver i februari. Första matchen mellan Sverige och Ryssland spelas på min födelsedag, så det blir ju en trevlig födelsedagspresent. :-)</p>
<p>Men säg den glädje som varar för evigt. Så här ser tidsschemat för sändningen ut:</p>
<p>SVT1: 17:55-18:00<br />
SVT2: 18:00-18:15<br />
SVT1: 18:15-19:00<br />
SVT2: 19:00-20:00<br />
SVT1: 20:00-20:30</p>
<p>Inte mindre än <em>fyra byten</em> av kanal under <span style="text-decoration: underline;">en enda match</span>! Detta är ju helt absurt. Dessutom räcker tiden (2h35min) inte riktigt till; om matchen går till förlängning så är det nog risk för att de inte hinner sända hela matchen. Man får ju hoppas att de i så fall är beredda att flytta på "Mitt i naturen", men den som lever får se...</p>
<p>Det är ju en sak att SVT1 och SVT2 har sina fasta tablåer, det får man ju ha förståelse för (och det är väl därför det blir det här flipp-floppandet). Men, kära vänner på Sveriges Television, det finns ju faktiskt SVT24 också! Under denna tid (17:55-21:00 så har vi lite marginal för eventuell förlängning) sänds följande (högst väsentliga?) program på SVT24:</p>
<p>17:35-18:35 Uppdrag granskning. Repris från SVT1 2/9.<br />
18:35-19:15 En plats till låns. Repris från SVT 7/2. (OK, det är ju ganska länge sedan iofs...)<br />
19:15-20:00 Go'kväll. Repris från SVT1 2/9.<br />
20:00-20:30 Vem vet mest? Repris från SVT2 2/9.<br />
20:30-21:00 Svenska dialektmysterier (detta låter ju faktiskt som ett intressant program). Repris från SVT2 1/9.</p>
<p>Så, summa summarum: 4 dagsfärska repriser, och en lite äldre. Känns inte som att detta är precis några högprioriterade grejer som inte hade gått att stryka för att kunna sända matchen "i sin helhet", utan att klippa sönder den på detta löjliga sätt.</p>
<p>Jag vet att inte alla (framför allt de som fortfarande har analog kabel-TV i Sverige; Sverige ligger ju lite efter vissa andra länder - Finland - när det gäller digitaliseringen av kabel-TV-näten...) har SVT24. Men vad sägs om följande: låt programmet sändas som det är planerat nu, men lägg en parallellsändning på SVT24 för oss som har den kanalen. Det vore väl det allra bästa?</p>
<p>Så som det är gjort nu är det i alla fall Riktigt Dåligt, SVT. Detta är inte vad vi betalar för. Sköt nu för allt i världen <strong>om</strong> de få hockeysändningar ni faktiskt har kvar på ett bättre sätt än det här. Säga vad man vill om TV6 och deras ideliga reklamavbrott mitt inne i perioderna, men där är det ju åtminstone på samma kanal hela matchen...</p>
