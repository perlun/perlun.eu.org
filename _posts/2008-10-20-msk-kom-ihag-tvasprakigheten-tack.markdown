---
layout: post
status: publish
published: true
title: MSK - kom ihåg tvåspråkigheten, tack
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 7
wordpress_url: http://per.halleluja.nu/?p=7
date: !binary |-
  MjAwOC0xMC0yMCAyMToxODoxOCArMDMwMA==
date_gmt: !binary |-
  MjAwOC0xMC0yMCAxOToxODoxOCArMDMwMA==
categories:
- Svenska språket
- Politik
- Finland
tags: []
comments: []
---
<p>Nu tänkte jag bli lite personlig med er här. Vi har ju flyttat till Finland nyligen, till en kommun som heter <a title="Korsholm" href="http://www.korsholm.fi">Korsholm</a> närmare bestämt. På söndag är det kommunalval i hela Finland, så ock i Korsholm.</p>
<p>När det är valtider så brukar det ju delas ut en del reklam och det finska kommunalvalet är inget undantag. Olika partier har delat ut sin reklam de senaste dagarna och idag fick vi ett papper från <a title="MSK" href="http://www.netikka.net/msk">MSK</a> - Mustasaaren Suomenkielisten Kunnalisjärjestö. (ung. "Korsholms Finskspråkiga Kommunförening")</p>
<p>Finland är ju som bekant ett <a href="http://sv.wikipedia.org/wiki/Finlands_spr%C3%A5klag">tvåspråkigt land</a>, med finska och svenska som officiella språk. Detta till trots så delades reklamen från MSK ut enbart på finska. Nåväl, majoriteten i Finland talar väl ändå finska, kan någon som läser detta hävda. Ja, det stämmer - så är dock inte fallet i Korsholm. I Korsholm är de svenskspråkiga i tydlig majoritet - 71% av kommunens invånare är registrerade som svenskspråkiga enligt <a href="http://www.korsholm.fi/sv/document.aspx?DocID=367&amp;MenuID=0&amp;TocID=34">kommunens hemsida</a>.</p>
<p>Ändå så vill MSK sprida sitt budskap enbart på finska.</p>
<p>Det bör ju nämnas i rättvisans namn att somliga av de andra partiernas valbudskap var skrivna på enbart svenska. Det kan ju dock på sätt och vis anses motiverat, utifrån att det är majoritetens språk i kommunen. (även om det förstås också är viktigt att minoritetens rätt tillgodoses)</p>
<p>Vad vill då detta MSK? Jo, en av deras främsta frågor (för att inte säga den främsta frågan?) tycks vara ett samgående med Vasa. Jag skriver "tycks" eftersom deras valreklam är ju som sagt bara på finska, och finska är inte ett språk som jag behärskar.</p>
<p>Jo, jag tackar jag... om det är detta ett samgående med Vasa innebär - att information av allmänintresse endast görs tillgänglig på finska - så betackar jag mig något sådant. Tack, men nej tack, vi klarar oss bra som det är utan ännu mer förfinskningsprojekt.</p>
<p>MSK gör ju här sig själva en otjänst också, får man ju säga. De vill att Korsholm ska gå ihop med Vasa, fine. OK, jag fattar poängen. Men om man ska få genom något sådant så behöver man ju få majoritet för det i kommunfullmäktige. Och om 71% av befolkningen har svenska som sitt modersmål så är det väl ganska ogenomtänkt att tro att man ska kunna få en tillräckligt stor andel av dessa att rösta på sitt parti, när man inte ens presenterar sina idéer på Finlands bägge officiella språk? (dvs finska <strong>och</strong> svenska)</p>
<p>Lycka till på söndag MSK, men min röst får ni åtminstone inte, det är en sak som står helt klart.</p>
