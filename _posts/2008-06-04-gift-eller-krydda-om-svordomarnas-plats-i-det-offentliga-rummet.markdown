---
layout: post
status: publish
published: true
title: Gift eller krydda? Om svordomarnas plats i det offentliga rummet
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 6
wordpress_url: http://per.halleluja.nu/?p=6
date: !binary |-
  MjAwOC0wNi0wNCAyMzoxNjowMCArMDMwMA==
date_gmt: !binary |-
  MjAwOC0wNi0wNCAyMToxNjowMCArMDMwMA==
categories:
- Svenska språket
tags: []
comments:
- id: 202
  author: Jeannette
  author_email: jeannette.lauren@helsinki.fi
  author_url: ''
  date: !binary |-
    MjAwOS0wNy0xNSAyMjo0NDoyNiArMDMwMA==
  date_gmt: !binary |-
    MjAwOS0wNy0xNSAyMDo0NDoyNiArMDMwMA==
  content: ! "Hej! Blir jag den första som kommenterar nu? Nu när du har åtminstone
    en läsare så måste du ju UPPDATERA också. :)\r\n\r\nIntressant ämne - tänkte vara
    lite provokativ och komma med några invändningar... inte mot din inställning till
    svordomar, utan mot dina argument. Om vi inte tänker på svordomar utan språkanvändning
    i allmänhet så skulle jag inte säga att det är att förytliga det att inte använda
    ordens bokstavliga betydelse. Tvärtom, det är ett av språkets rikedomar att det
    är komplext och bygger på associationer, symbolik och tolkning, och inte direkt
    på den materiella världen, och att man får använda sin kreativitet och använda
    ord i överförd betydelse. Tänk till exempel på ordspråk, metaforer, bildspråk
    ... Vi ser inte skogen för bara träd, vi fångar dagen, vi säger \"Du är en ängel!\"
    åt en annan människa, vi blir gröna av avund ... Bokstavlighet är inte ett av
    språkets karakteristika.\r\n\r\nFör att återvända till svordomar - jag förstår
    förstås vad du menar med tankegången om bokstavlighet i just det fallet. De som
    svär tror väl vanligen inte att de ord de använder anknyter till någon andlig
    verklighet, medan i en kristens öron kan det låta groteskt ..."
- id: 203
  author: per
  author_email: per@halleluja.nu
  author_url: http://per.halelluja.nu
  date: !binary |-
    MjAwOS0wNy0yMCAwOTo1OTozMSArMDMwMA==
  date_gmt: !binary |-
    MjAwOS0wNy0yMCAwNzo1OTozMSArMDMwMA==
  content: ! 'Hej! Jo, du är faktiskt den förste som kommenterat, förutom 851 spam-kommentarer
    som filtrerats bort med ett trevligt spam-filter till Wordpress som jag använder.
    :-)


    För att svara på dina kommentarer: jo, du har nog rätt i att min poäng inte riktigt
    håller. Ett språk där man inte alls använder några metaforer, idiomatiska uttryck
    eller liknande vore ju faktiskt ett betydligt fattigare språk än ett språk där
    dessa saker förekommer, helt klart.


    Så... Då vet jag inte riktigt vilka argument jag har kvar. :-) Det här med att
    man åberopar den anldiga verkligheten är ju förstås det <em>egentliga</em> största
    problemet med svordomarna. Man ger Djävulen inflytande över sitt liv, på ett sätt
    som ingen (eller åtminstone extremt få...) som förstår vad det innebär skulle
    göra. Men att argumentera utifrån det här perspektivet blir väl lite mer kontroversiellt
    och upplagt för motargument.


    Kalla mig feg, helt enkelt, för det är nog <strong>åtminstone</strong> en del
    av sanningen. :-)


    (Jag skrev ursprungligen den där bloggkommentaren som en uppsats i Svenska B,
    alltså på gymnasienivå i Sverige. Jag läste upp en gammal gymnasiekurs under förra
    våren, så det var därför det blev en del sådant. Det var faktiskt just i samband
    med att jag gjorde den kursen som jag startade den här bloggen, för att t.ex.
    kunna publicera material som jag gjort i den kursen)


    Annars: varmt välkommen till bloggen! :-) Ska se till att börja skriva lite mer
    nu när jag har åtminstone 1 läsare. Om du använder RSS kan du ju lägga till mig
    där, så ser du direkt när det kommit något nytt.'
- id: 211
  author: Jeannette
  author_email: jeannette.lauren@helsinki.fi
  author_url: ''
  date: !binary |-
    MjAwOS0wOC0wMyAyMzoxNzo0NSArMDMwMA==
  date_gmt: !binary |-
    MjAwOS0wOC0wMyAyMToxNzo0NSArMDMwMA==
  content: ! "Tack! :) Nä, har inte RSS (är inte så datorkunnig att jag vet vad det
    betyder heller), men kan du inte lägga till en funktion där man kan kruxa i om
    man vill ha uppföljningsmejl...? Wordpress har en sådan funktion, väldigt praktiskt.\r\n\r\nIbland
    är det inte ens så lätt att veta vilka argument man EGENTLIGEN har för vissa åsikter...
    Tilläggas kan väl att svordomar ändå gör språket fattigare eftersom vissa tenderar
    lägga in en (och samma) svordom efter vart tredje ord i stället för att variera
    sitt språk..."
- id: 1121
  author: Conny
  author_email: Conny.johansson@hotmail.com
  author_url: http://Www.aftonbladet.se
  date: !binary |-
    MjAxMi0wMy0wNCAwMTo0MjozOSArMDIwMA==
  date_gmt: !binary |-
    MjAxMi0wMy0wMyAyMjo0MjozOSArMDIwMA==
  content: Bajs är gott
---
<p>Svordomar är som bekant ett hett diskuterat ämne i modern tid. I en insändare i <em>Göteborgs-Posten </em><span style="font-style: normal;">för ganska precis elva år sedan (14 juni 1997) beskrev Gösta Simonsson sina känslor inför ämnet: han frågade sig om inte svordomsförhärligandet var ett tecken på att ”den inre människan är helt död”, och han beskrev även ett exempel ifrån vardagen om en mor som gav en rejäl svordomssalva åt sin olydige son. Slutligen uttryckte han sin tacksamhet till Margit Zacharoff för hennes insats, då hon samlade in över 40 000 namnunderskrifter som protesterade mot svordomar i TV och radio.</span></p>

<p style="margin-bottom: 0cm;"><span style="font-style: normal;">Så långt Göstas debattinlägg. Jag tyckte det här med Zacharoffs insamling lät intressant, så jag beslöt att undersöka hennes insats lite närmare. Sagt och gjort, jag gjorde en sökning på Google på hennes namn. Sökresultatet var dock nedslående, endast ett trettiotal träffar och i princip bara en enda träff som var riktigt intressant.</span></p>
<p style="margin-bottom: 0cm;"><span style="font-style: normal;">Vad handlade då denna sökträff om? Jo, det var en riksdagsmotion presenterad av Åke Carnerö och Tuve Skånberg, bägge (kd), om just ”Ett vårdat språk” (motion 1997/98:Ub802). I denna motion nämnde man Zacharoffs insamling, och där framgår det att den gjordes under våren 1997. Den var allså ”högaktuell” vid tidpunkten för Göstas debattinlägg i GP några månader senare.</span></p>
<p style="margin-bottom: 0cm;"><span style="font-style: normal;">Min fråga är då: varför ser vi inga sådana namninsamlingar idag?</span></p>
<p style="margin-bottom: 0cm;"><span style="font-style: normal;">Har vi kanske blivit loja och accepterat den rådande situationen, eller är det månne så att svordomarnas förekomst faktiskt har minskat? Det vore bra och önskvärt om det vore så, men om det nu finns någon enda läsare som hyser sådana förhoppningar så måste jag nog göra denne besviken, tyvärr. Svordomarna är idag så pass ”de facto”-accepterade i det offentliga rummet, i det talade språket, att det nästan är svårt att tänka sig ett läge utan dem. Allra värst är det kanske i skräp-TV-kanalerna TV3, Kanal 5 m.fl., men även TV4 har nog kanske följt ”trenden” på detta område. Våra gamla hederliga public service-kanaler SVT1 och SVT2 är kanske aningen bättre här, men inte heller de går helt fria, tyvärr.</span></p>
<p style="margin-bottom: 0cm;"><span style="font-style: normal;">Varför är då svordomar ett problem? Självklart kan man föra in de vanliga argumenten om att det förfular språket, och så vidare. Jag vill dock inte göra det nu utan istället föra in några nya tankar. En sak som man direkt kan säga är att svordomar innebär ett </span><em>förytligande</em><span style="font-style: normal;"> av vårt talade språk. Vi säger något, men vi menar oftast det inte på ett strikt bokstavligt sett. När någon säger som ett grovt exempel, ”Dra åt helvete!”, inte menar man väl på fullt allvar att man önskar att den andra personen skall spendera evigheten i helvetet? På samma sätt så tror jag verkligen inte att merparten av dem som yttrar ”Nämen du, ta mig fan” verkligen </span><em>menar</em><span style="font-style: normal;"> att de önskar att Fan – dvs Djävulen själv, beskriven på ett ganska otrevligt sätt såväl i Bibeln som i många andra religioners skrifter – skall ta kontrollen över dem...</span></p>
<p style="margin-bottom: 0cm;"><span style="font-style: normal;">Man använder med andra ord ett sätt att uttrycka sig som saknar egentlig innebörd; den direkta, raka meningen i uttrycket är inte vad man avser utan det är ”bara” en krydda in i ett sammanhang. Men då vill jag kontra med detta: alla kryddor passar faktiskt inte på alla maträtter. Jag har ännu inte sett någon svensk som vräker på curry, svartpeppar och oregano på sin risgrynsgröt vid julen (det vore en syn, det!). Varför inte? Jo, av det enkla skälet att </span><em>det passar inte</em><span style="font-style: normal;"> till gröt. På samma sätt är det med svordomar. De passar helt enkelt inte i det offentliga rummet, i TV-program och radio. Självklart kan vi inte kräva av människor att de talar på ett visst sätt i det ”privata rummet”, det är ju deras ensak. Men däremot kan vi förvänta oss att människor använder ett vårdat språk, där orden faktiskt betyder det de säger, när de uttrycker sig offentligt.</span></p>
<p style="margin-bottom: 0cm;"><span style="font-style: normal;">I den tidigare nämnda riksdagsmotionen som Carnerö och Skånberg presenterade yrkades det att riksdagen och regeringen skulle betona i läroplanen att eleverna i våra skolor skall få lära sig att inte bara tala svenska utan dessutom lära sig att tala en </span><em>vårdad</em><span style="font-style: normal;"> svenska. Det behovet ter sig inte mindre aktuellt idag, elva år senare; snarare tvärtom. Vi kanske inte kan styra över reklambaserade TV-kanaler men vi kan åtminstone sätta press på public service och allmänna, offentligt finansierade grundskolor och gymnasier. Jag anser att Riksdagen gjorde ett misstag när man ignorerade tidigare nämnda motion. Det kanske skulle vara dags att någon, likt Zacharoff, ställer sig upp igen, idag, och protesterar mot svordomarna? Det känns faktiskt som att det skulle vara läge för en ny namninsamling. Om en sådan namninsamling blir av, räkna med att du kommer hitta mitt namn på listan!</span></p>
