---
layout: post
status: publish
published: true
title: I brist på hockey...
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 45
wordpress_url: http://per.halleluja.nu/?p=45
date: !binary |-
  MjAwOS0wNS0xNCAyMjowODowNiArMDMwMA==
date_gmt: !binary |-
  MjAwOS0wNS0xNCAyMDowODowNiArMDMwMA==
categories:
- Ishockey
- TV
- Viasat
- Malmö Redhawks
tags: []
comments:
- id: 232
  author: per
  author_email: per@halleluja.nu
  author_url: http://per.halelluja.nu
  date: !binary |-
    MjAwOS0wOC0yOCAyMzoxNDowMSArMDMwMA==
  date_gmt: !binary |-
    MjAwOS0wOC0yOCAyMToxNDowMSArMDMwMA==
  content: ! "Yahoo! Det visar sig nu att Anvia (www.anvia.fi) distribuerar Viasat
    Hockey från och med hösten. Och, som grädde på moset: man kan teckna sig även
    för kortare perioder, 30€ per månad visserligen men det blir ju ändå betydligt
    billigare om man bara abonnerar på det paketet (Viasat Guld) några månader på
    våren än att ta ett 24-månadersabonnemang...\r\n\r\nMycket trevligt, Anvia! Nu
    är bara frågan om man blir nöjd med Viasat Hockey, eller om man ändå kommer behöva
    köpa On Demand-matcher för att kunna hänga med mina kära Malmö Redhawks."
---
<p>...så har jag nu sett till att få ordning på parabolen. Jag har ända sedan i höstas, då vi fortfarande var fast i betongghettot, haft en önskan om att kunna få in både Thor (1°W) och Sirius (4,8°E). I förra lägenheten så fick jag inte till det; jag hade heller ingen DiSEqC-dosa utan provade mest att bara "växla om" sladden från den ena till den andra LNB:n.</p>
<p>Men jag fick aldrig till någon riktigt bra mottagning på Thor öht, och då är det ju svårt att börja köra DiSEqC. Jag gav upp mina DiSEqC-planer och körde bara med Sirius, vilket funkade riktigt bra (betydligt bättre än kabel-TV:n, där det kunde bli en del frysningar och så).</p>
<p>Nu gjorde jag ettt nytt försök, och den här gången fick jag faktiskt till det! Jag köpte en begagnad DiSEqC-dosa på Tradera för 5 kronor + frakt. Helt OK pris... Köpte lite längre antennkabel, några fler F-kontakter osv.</p>
<p>Och så försökte jag få till det. Men icke! Det ville sig inte. Jag pratade med en kollega på jobbet om det, och idag var jag till och med och snackade med en kille i en butik där de säljer parabolantenner för att försöka få ordning på det. Det slutade med att vi trodde att det kanske berodde på att parabolen var för liten för att klara av 2 LNB:er.</p>
<p>Sagt och gjort, när jag kom hem så gick jag ut och mätte storleken på parabolen. Cirka 70x80 cm stor är den, och det är lika stor som Nordenparabolen är. Dvs., det borde väl nog funka... eller?</p>
<p>Jag började söka hos fabror Google och jag kom fram till <a href="http://www.minhembio.com">www.minhembio.com</a>, en sajt för hemmabio-fans. Jag reggade mig där och skrev en fråga. Utifrån det svar jag fick där så provade jag tanken att jag kanske hade förväxlat Sirius och Thor. Och faktiskt! Tror du inte att det var just det jag hade?</p>
<p>Men det är detta som är så obegripligt knasigt... Thor ligger som sagt på 1°W. Sirius ligger på 4,8°E. Dvs., Sirius borde vara öster om Thor. Står man med näsan norrut så borde alltså Thor vara till vänster och Sirius till höger. Men så icke! Det var så jag hade satt upp det först, men det visade sig vara felaktigt.</p>
<p>Så, för att göra en lång historia kort; nu funkar det klockrent. Har cirka 75% i signalstyrka på Sirius och 55-60% på Thor. Jag är helt nöjd. :-)</p>
<p>Dessa kanaler får jag alltså in, helt gratis. Enda kostnaden är för parabol + kablar + box osv, men det finns i övrigt <strong>inga fasta kostnader</strong>, vilket ju förstås är trevligt.</p>
<ul>
<li>SVT1</li>
<li>SVT2</li>
<li>SVT24</li>
<li>Barnkanalen/Kunskapskanalen</li>
<li>TV4</li>
<li>TV6</li>
<li>TV7</li>
<li><a href="http://www.god.tv/">God Channel</a> - mycket bra engelskspråkig kristen TV-kanal.</li>
<li><a href="http://www.kanal10.se/">Kanal 10</a> - svenskspråkig kristen TV-kanal.</li>
<li><a href="http://www.visjonnorge.no/">Visjon Norge</a> - norsk kristen TV-kanal.</li>
<li><a href="http://www.global.is/">Gospel Channel Europe</a> - isländsk kristen TV-kanal.</li>
<li><a href="http://www.lifestyletv.se/">Lifestyle TV</a> - ännu en kristen TV-kanal. Tror denna har någon koppling med Sjundedagsadventisterna.</li>
<li>CCTV9 - kinesisk, engelskspråkig TV-kanal. Misstänker att denna är statskontrollerad.</li>
<li>BBC World - engelsk nyhetskanal.</li>
</ul>
<p>Så... jag tror jag har glömt en, för det var 15 stycken som visades i listan. 15 gratis TV-kanaler är förstås trevligt. Det som är surt är dock att Viasat kommer plocka bort TV6 från 1 augusti i frikanalspaketet (det avgiftsfria paket jag har), så årets hockey-VM var det sista jag kunde se via parabolen. Lyckligtvis så har vi dock TV6 via kabel-TV också, så det är inget stort problem.</p>
<p>Nu, åter till subject... Det vore ju trevligt att kunna ta in den nya Viasat Hockey-kanalen. Problemet är bara att det skulle kosta 239:- per månad + diverse programkortsavgifter och startavgifter + 24 månaders bindningstid. Sinnessjukt är vad det är. Nej, det får nog bli on-demand-tittande via <a href="http://www.viasatondemand.se">www.viasatondemand.se</a> istället. Dyrt per match, men troligen billigare på årsbasis ändå.</p>
