---
layout: post
status: publish
published: true
title: Mister du en, står det dig tusen åter
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 38
wordpress_url: http://per.halleluja.nu/?p=38
date: !binary |-
  MjAwOS0wNC0wNiAyMjoyOTo0NiArMDMwMA==
date_gmt: !binary |-
  MjAwOS0wNC0wNiAyMDoyOTo0NiArMDMwMA==
categories:
- Finland
- Ishockey
- Malmö Redhawks
- Vasa Sport
tags: []
comments:
- id: 233
  author: per
  author_email: per@halleluja.nu
  author_url: http://per.halelluja.nu
  date: !binary |-
    MjAwOS0wOC0yOCAyMzoyMjo0NyArMDMwMA==
  date_gmt: !binary |-
    MjAwOS0wOC0yOCAyMToyMjo0NyArMDMwMA==
  content: Min svärfar tyckte förresten att man är nog ganska hockeyintresserad om
    man kollar på hockeymatcher på en finsk kanal (Urheilukanava), trots att man inte
    kan finska. Han har nog rätt. :-) En av matcherna lyssnade jag rentav till på
    radio. Spelade in matchen på band till och med, eftersom jag inte hade möjlighet
    att lyssna på den live. Men jag orkade inte lyssna på hela matchen. Det är förstås
    lättare att orka bry sig när man kan åtminstone se bilden och hänga med någorlunda
    i vad som händer, än när man bara hör det och inte riktigt förstår... man sitter
    typ och somnar när man lyssnar. :-)
---
<p>Det finns ju ett uttryck som säger att "mister du en står det dig tusen åter". Detta har faktiskt visat sig sant för mig i år. :-) Mitt eget favoritlag, Redhawks, åkte ju som bekant ut redan innan kvalserien. Bättre lycka nästa år, helt enkelt.</p>
<p><strong>Men</strong> vad som är roligt är att när det laget åkte ut så seglade ett nytt lag fram på horisonten: <a href="http://www.vaasansport.fi">Vasa Sport</a>. För den som inte känner till detta förträffliga lag så är det alltså Vasas eget ishockeylag. Precis som Redhawks spelar man i serien under den högsta serien (FM-ligan), nämligen Mestis. Till skillnad från Redhawks så åkte man dock <em>inte</em> ut ur motsvarigheten till kvalserien. Tvärtom så vann man hela serien och blev, för första gången någonsin, segrare i Mestis!</p>

<p>Det finska ligasystemet fungerar lite annorlunda än det svenska. I Sverige har vi ju (just nu åtminstone) de tre bästa lagen som går vidare automatiskt till kvalserien. Sedan får lag 4-7 kvala om den fjärde kvalserieplatsen. Dessa fyra lag kompletteras sedan med lag 11 och 12 från Elitserien, alltså de lag som kom sist i Elitseriens grundspel. Totalt 6 lag som spelar 10 matcher mot varandra, dvs. varje lag möter varje annat lag två gånger.</p>
<p>Hursomhelst...</p>
<p>Sport vann alltså sin serie, Mestis. Detta betyder att man får chansen att spela om en plats i FM-ligan. I Finland funkar det så att vinnaren av Mestis möter förloraren av FM-ligan, i ett kvalspel där man spelar i bäst av 7 (!) matcher. Sport var uträknat av somliga inför dessa kvalmatcher, men chockade björneborgarna (man spelar mot Ässät som alltså är från Björneborg) genom att vinna den första bortamatchen! Lysande! Tyvärr förlorade man match nr 2 hemma, vilket ju inte var lika bra. :-) Sedan vann Ässät sin hemmamatch, vilket gjorde att man hade tagit kommando i kvalet. <strong>Dock</strong> så lyckades Sport häromdagen (i lördags) med den mer eller mindre nödvändiga bedriften att besegra Ässät i den fjärde matchen, vilket gör att det nu är maximalt jämnt; 2-2 i matcher. It aint over 'til its over.</p>
<p>Ja, hursomhelst... Som sagt, mister du en (Redhawks) står det dig tusen (Sport) åter. :-) Det är dessutom extra lustigt och roligt, för det är väldigt lätt att ställa om sig från Redhawksfan till Sportisfan. De har nämligen röd klädsel, bägge lagen. :-) Som sagt, mycket lustigt är det.</p>
<p>Match nr 5 sänds imorgon kväll. Gissa om jag kommer hänga med? Tyvärr sänds den dock ej på TV, på grund av ett märkligt beslut av Urheilukanava och Canal+ att ingendera sänder matchen. Den går dock att lyssna på radio, dock en finsk sådan. Man förstår lite grann i alla fall, bättre än inget. :)</p>
<p>Heja Sport!!!</p>
